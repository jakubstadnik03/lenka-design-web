---
title: 'Nákup nábytku a dekorací přes e-shopy '
excerpt: 'Během Covid restrikcí se trend nakupování nábytku a dekorací přes e-shopy stal běžným, protože k zařízení či vylepšení interiéru zákazníkům nic jiného nezbývalo. Tento trend bude ještě ale asi chvíli přetrvávat. Zde najdete tipy o tom, jak a kde nakupovat na e-shopech, na co si dát pozor a jak nenaletět!'
coverImage: '/img/blog/eshopy/eshopy1.jpg'
date: '2020-03-16T05:35:07.322Z'
ogImage:
  url: '/img/blog/eshopy/eshopy1.jpg'
---

Před několika lety by ještě nikoho nenapadlo, že nábytek budeme objednávat online. Během Covidsituace se tento trend nakupování z e-shopů stal běžným. Kamenné prodejny pro běžné zákazníky byly uzavřeny, a tak zákazníkům nezbývalo nic jiného, než začít nakupovat přes e-shopy. Tento trend bude ale ještě chvíli přetrvávat, lidé získají větší přehled, mimo jiné i šetří i čas, ale je však stále více lidí, kteří si s online nakupováním neví rady. Dnešní článek tedy bude o tom, jak nakupovat nábytek a dekorace a nenaletět!

Protože jsem interiérová designérka, tak samozřejmě nenechám dopustit na vyrobený nábytek na zakázku od doporučeného truhláře, a to přímo na míru pro klienta. Po mnohaletých zkušenostech však vím, že si mnoho klientů kvůli nízké představivosti raději zakoupí již hotový výrobek. Dokonce i zakreslený nábytek ve 3D vizualizaci raději vymění již za hotový. Ani já se tomu však nebráním, jelikož se snažím všem svým klientům vyjít vstříc tak, aby byli spokojení.

Stále častěji mě klienti přímo kontaktují, že jsou z nepřeberného množství nabídek nábytku a doplňků na internetu přehlceni, až jsou z toho zmateni a nevědí, co z toho vybrat, jaký e-shop nabízí nejvhodnější možnosti…  
Většina e-shopů se snaží zákazníkům výběr i nákup zpříjemnit různými možnostmi, jako jsou například filtry, podle kterých si výběr protřídíte, či srovnávače cen. Dále také přidávají fotografie, kterými vás inspirují, jak využít konkrétní nábytek či doplněk již v interiéru. Na e-shopech se stále ukazují a objevují nové trendy, které se stávají velkým zdrojem inspirace.  

*Můj tip: Nenechte se zmást krásnými fotografiemi na internetu, ve vašem interiéru to bude vypadat úplně jinak. Často jsou fotografie upravené a nerealistické.*

Můj názor je takový, že není nad to vyzkoušet a vidět produkt na vlastní oči. Sáhnout si na materiál, vyzkoušet tvrdost sedačky či židle, …přece jenom vybíráme něco, v čem budeme žít a trávit čas, a tak se chceme cítit útulně.

**Protože je nyní na trhu velké množství e-shopů a vyhledávačů, ráda vám doporučím mé oblíbené a vyzkoušené.**

Některé e-shopy svým zákazníkům pomohou s výběrem nábytku na míru, nebo dokonce nábytek vyčistí. Jedním z takových e-shopů je [Bonami](https://www.bonami.cz/). Bonami má dokonce již své kamenné prodejny, kde je možné si na výrobky sáhnout a před koupí vyzkoušet.

Bonami přidává na stránky také design tipy s obrázky, které vás mohou inspirovat.

![Bonami](/img/blog/eshopy/eshopy2.jpg "Bonami")

*Můj tip: Pokud to jde požádejte o vzorek materiálu, pak nebudete překvapeni jinou kvalitou či barvou výrobku.*

Všechny výše zmíněné e-shopy a vyhledávače vám mohu doporučit. Zjednoduší vám výběr a ušetří několik hodin času strávených dumáním nad tím, jak a co nejlevněji udělat ze svého interiéru překrásné místo přesně podle vašich představ. Doufám, že vám mé tipy pomohou, a že se z nákupu nábytku a dekorací místo utrpení a ztracených hodin u notebooku stane zábava!

Pokud potřebujete poradit, jak změnit či projasnit Váš interiér, neváhejte mě kontaktovat.
